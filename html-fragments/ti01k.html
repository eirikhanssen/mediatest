<div class="cues">
    <div class="key" data-key="1">
        <p>ሓደ መንኮርኮር ጠፈር ይመጽእ</p>
    </div><!-- .key -->

    <div class="key" data-key="2">
        <p>የኒ ሓንቲ ጓል እያ።</p>
        <p>ሰሚር ሓደ ወዲ እዩ።</p>
        <p>ክልቲኦም መሓዙት እዮም።</p>
        <p>ሓደ ጀርዲን ድማ ኣለዎም።</p>
    </div><!-- .key -->

    <div class="key" data-key="3">
        <p>-የኒ: ሸዊት ዓይኒ ዓተር ጽቡቕ እዩ ኢላ።</p>
        <p>-ኣብዚ ክንዘርእ ንኽእል ኢና። ሽዑ ብዙሕ ሸዊት ዓይኒ ዓተር ይህልወና።</p>
        <p>-ገው! ጓሕ! ጓ </p>
        <p>ገለ ዓቢ ነገር ኣብ ሓደ ገረብ ዓሊቡ።</p>
        <p>ከቢብ ዝኾነ ነገር። </p>
        <p>ብጥርሙዝ ድዩ ተሰሪሑ?</p>
        <p>ሓደገኛ ነገር ዶ ይኸውን?</p>
    </div><!-- .key -->

    <div class="key" data-key="4">
        <p>ገለ ነገር ካብ ውሽጢ ወዲቑ።</p>
        <p>ሓደ ነገር ኣቢ ጨንፈር ናይቲ ገረብ ጠልጠል ኢሉ። </p>
        <p>-ዘገርም ዓይነት ነገር እዩ ኢላ የኒ። </p>
        <p>-ከም ወኻርያ ነዋሕቲ የዛን ኣለዎ።</p>
        <p>-ዘገርም ድሙ እዩ ኢሉ ሰሚር ከማን። </p>
        <p>-ሳእኒ ጌሩ ኣሎ።</p>
    </div><!-- .key -->

    <div class="key" data-key="5">
        <p>እቲ ዘገርም ነገር ናብ ታሕቲ ወሪዱ።</p>
        <p>እቲ ድሙ ወሪዱ።</p>
        <p>እቲ ሰብ ኢዱ ኣብ ኣፍ ልቡ ብምግባር ፡ - ኣይትፍርሑ፡ </p>
        <p>ንሕና ሰላማውያን ኢና ኢሉ።</p>
    </div><!-- .key -->

    <div class="key" data-key="6">
        <p>-ኣነ ሄን እብሃል።</p>
        <p>እዚ ድሙ ይብሃል።</p>
        <p>ንነዊሕ እዋን ኢና ክንጉዓዝ ቀኒና። </p>
        <p>ንኔፕቱን፣ ዩራኒዩስ፣ ሳተርን፣ ጁፒተርን ማርስን ሓሊፍና ኢና መጺና።</p>
    </div><!-- .key -->

    <div class="key" data-key="7">
        <p>-ካበይ ኢኹም መጺኹም ኢሉ ሓቲቱ ሰሚር።</p>
        <p>-ካብ ሞ ሎ ዝብሃል ፕላኔት ኢና መጺእና።</p>
        <p>ማይ ኣሎና።</p>
        <p>ኩሉ ዓይነት ቋንቋ ንዛረብን ንርዳእን።</p>
        <p>ጸሓይ ናትና ፕሮክሲማ ሴንታውሪ ተባሂላ ትጽዋዕ።</p>
    </div><!-- .key -->

    <div class="key" data-key="8">
        <p>-እቲ ኣብቲ ዘሎ ከቢብ ነገር ተሪር ኣይኮነን ምሽ ኢሉ ሰሚር።</p>
        <p>-ተሪር እምበር ኢሉ መሊሱ ሄን። </p>
        <p>-ካብ ሓደ ጎቦ ካብ ዝርከብ ጊዚ ጊዚ ዝብሃል ነገር እዩ ተሰሪሑ።</p>
        <p>ጊዚ ጊዚ ብትግርኛ ይክ- ኣሎ ማለት እዩ። ብይክ-ኣሎ ኢና መጺእና</p>
    </div><!-- .key -->

    <div class="key" data-key="9">
        <p>-ነዚ መነጽር እሞ ግበሩዎ ኢሉ ሄን።</p>
        <p>-ካብቲ ጊዚ ጊዚ ዝተባህለ ጎቦ እዩ ተሰሪሑ።</p>
        <p>የኒ ነቲ መነጽር ኣብ ዓይና ጌራቶ።</p>
        <p>ሰሚር እውን ነቲ መነጽር ኣብ ዓይኑ ጌሩዎ።</p>
    </div><!-- .key -->

    <div class="key" data-key="10">
        <p>-ገለ ዓቢ እንሰሳ እርኢ ኣለኹ!፣ ኢሉ ሰሚር ጨዲሩ። </p>
        <p>ብጫን ቡናዊን ሕብር ዲኖ ዘለዎን እዩ!</p>
        <p>ሓደ ክነፍር ዝኽእል ድቢ!</p>
    </div><!-- .key -->

    <div class="key" data-key="11">
        <p>-ኣብ ውሽጢ ሓደ ዓቢ ዕንባባ ድማ ይሕምብስ ጀሚሩ ኣሎ። </p>
        <p>-እቲ ዕንባባ ድማ ገለ ብጫ ሓርጭ ኣብ ልዕሊ እቲ ድቢ ነስኒሱሉ።</p>
        <p>-እቲ ሓርጭ ጽገ ይብሃል ኢሉ ሄን።</p>
        <p>ጽገ፡ ካብቲ ጾታ ተባዕታይ ዘለዎ ወይ ወዲ ዝኾነ ዕንባባ እዩ ዝምጽእ።</p>
    </div><!-- .key -->

    <div class="key" data-key="12">
        <p>-ሕጂ ኣብቲ ገረብ ኣብዝርከብ ቢጫ ዕንባባ ኮፍ ኢሉ ኣሎ ኢላ የኒ በጻብዕታ እናመልከተት።</p>
        <p>ኣብኡ፡ ኣብ ርእሲኡ ንእሽተይ ኩዕሶ ዝመስል ከቢብ ነገር ዚሓዘ ሚእቲ ጨንፈር ዕንባባ ይርከብ።</p>
        <p>-እቲ ኩዕሶ ዝመስል ነገር ድማ ጽገ ኣለዎ: ኢሉ ሄን።</p>
    </div><!-- .key -->

    <div class="key" data-key="13">
        <p>-ኣብ ሞንጎ እቲ ቃንጫ ንዓሽቱ ቀጠልያ ሕብሪ ዘለዎም ክቢ ነገራት ይርከቡ ኢላ የኒ። </p>
        <p>-እቲ ድቢ ንጎት ሓርማዝ ዝመስል ነገር ኣለዎ። ሕጂ ካብቲ ቀጠልያ ሕብሪ ዘለዎ ክቢ ነገር ፈሳሲ ይመጽው ኣሎ። </p>
        <p>-ሄን እዚ መዓር ዕምበባ እዩ ኢሉ። መግቢ እዩ።</p>
    </div><!-- .key -->

    <div class="key" data-key="14">
        <p>-ንጎት ዘለዎን ዝነፍርን ድቢ ኢሉ ሰሚር ስሒቑ። </p>
        <p>-እዚ ሓርማዝ ዝኾነ ድቢ ድዩ</p>
        <p>-እቲ ዕምበባ ኣብ ልዕሊ እቲ እንሰሳ ቢጫ ሓርጭ  ይነግፈሉ ኣሎ ኢላ የኒ። </p>
        <p>-እቲ እንሰሳ ይሓኽኽ ኣሎ ኢሉ ሰሚር። ነብሱ የጽሪ ኣሎ። </p>
        <p>-ሄን: እቲ እንሰሳ ኣብ እግሩ ዘንቢል ኣለዎ ኢሉ። </p>
        <p>ኣቡ ድማ ጽገ ይእክብ። መግቢ ይእክብ። </p>
    </div><!-- .key -->

    <div class="key" data-key="15">
        <p>እቲ እንሰሳ ናብቲ ናብ ጎኒ ዘሎ ገረብ ገጹ ነፊሩ። ኣብኡ ብዙሕ ቀጠልያ ዕምበባ ነሩ።</p>
    </div><!-- .key -->

    <div class="key" data-key="16">
        <p>ኣብ ሞንጎ እቲ ዕምበባ ምቁር ፈሳሲ ዚሓዙ ንኣሽቱ ክቢ ነገራት ይርከቡ ኣለዉ። እቲ እንሰሳ ብንጎቱ ጌሩ ነቲ ምቁር ፈሳሲ ይመጽዮ ኣሎ። </p>
        <p>-ኣንስተይቲ ዕምበባ ኢሉ ሄን።</p>
        <p>-ወይ ከኣ ጓል ዝኮነት ዕምበባ፡ ዝያዳ ተተረዲኡካ።  ብዙሕ ምቁር ፈሳሲ</p>
    </div><!-- .key -->

    <div class="key" data-key="17">
        <p>የኒ ነቲ እንሰሳ ርእያቶ። ኣብቲ ዲኖ ናይቲ እንሰሳ ዘሎ ብጫ ሓርጭ ናብቲ ቀጠልያ ዕምባባ ተጠቂዑ። </p>
        <p>ሄን፡- ሓርጭ ዕምባባ ካብ ተባዕታይ ዕምባባ ናብ ኣንስተይቲ ዕምባባ ይኸይድ ኣሎ ኢሉ። ጽግያ የጋጥም ኣሎ። እዚ ዘርኢ ክኸውን እዩ።</p>
    </div><!-- .key -->

    <div class="key" data-key="18">
        <p>እቲ እንሰሳ ነፊሩ ከይዱ። </p>
        <p>-ኣብ ከብዱ መዓር እምባባ፣ ኣብ የእጋሩ ዘሎ ዘንቢል ድማ ጽገ ሒዙ ኣሎ ኢሉ ሄን። </p>
        <p>-ነቶም ዝውለዱ እንሰሳታት መግቢ ክኸውን እዩ።</p>
    </div><!-- .key -->

    <div class="key" data-key="19">
        <p>የኒን ሰሚርን ነቲ መነጽር ኣልጊሶሞ። </p>
        <p>-እንታይ እዩ እሞ ክንርእዮ ዝጸናሕና ኢሉ ሰሚር። </p>
        <p>-እቲ ኣብቲ ዘሎ እዩ ኢሉ ሄን ፍሽኽ ኢሉ። ሓደ ዕንዚራ እዮም ክርእዩ ጸኒሖም። </p>
        <p>-እንታይ? ኩሉ ሻዕ ንርእዮ ዕንዚራን ኩሉ ሻዕ ንርእዮ ሴልየ ዝተባህለ ዕምባባን?</p>
    </div><!-- .key -->

    <div class="key" data-key="20">
        <p>-ኩሉ ሻዕ ንርእዮ? እንታይ እዩ ኩሉሻዕ ትርእዮ? ብዙሕ ዘገርም ኣይኮነን ማለትካ ድዩ?  ግን እንተርኢኻ፣ ኣጸቢቕካ እንተሪኢኻ፡ ብዙሕ ዘገርም ነገር እዩ ዘጋጥም። ምናልባት ብዘይ እዚ መነጽር ክትርእዮ ትኽእል ትኸውን?</p>
    </div><!-- .key -->

    <div class="key" data-key="21">
        <p>ድሙ ወላ ሓደ ነገር ኣይተዛረበን። ነቲ ኣብቲ ተኸዲኑዎ ዘሎ ቁልፊ ዘሎ ዕንኪሊልን ቪተን የስጥም ኔሩ። </p>
        <p>ገን ንምንታይ ኢኹም ናብዚ መጺኹም? ኢላ የኒ ሓቲታ።</p>
        <p>ሄን ፍሽኽ ኢሉ ፡- ንምንታይ ከምዝመጻና ክትፈልጡ ኢኹም። ብትዕግስቲ ተጸበዩ። ጊዜ ንኹሉ ክፈትሖ እዩ ።</p>
    </div><!-- .key -->

</div><!-- .cues -->
