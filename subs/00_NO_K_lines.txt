Den røde planeten
Denne fortellinga begynner egentlig 
et helt annet sted. 
Den begynner i et solsystem 
som er vår nærmeste nabo.
Den begynner ved Proxima Centauri. 
Proxima Centauri er ei rød sol. 
Den er tusen ganger svakere enn sola vår . 
Den har brent lenge. 
Lyset fra den er rødt. 
I oktober 2016 fant astronomene 
en planet som går rundt denne røde sola. 
Astronomene forsøker å gjette: 
Kan det være liv 
på andre planeter enn jorda? 
Filmer og fortellinger viser 
at menneskene prøver å tenke seg det.  
Den nye planeten
har kanskje en passe temperatur.
Da tenker de: 
Hvis planeten er for kald,
da fryser alt til is.
Da blir det ikke noe liv.
Hvis den er for varm, 
fordamper alt vann.
Vannet blir vekk.
Da blir det heller ikke liv. 
De tror den nye planeten 
har mellom 0 og 100 grader.
Da kan det være vann der.
Og hvis det er vann,
kan det være noe som lever.
Men hva slags liv? 
Er det jord der?
Er det gress?
Er det dyr?
Er det noen som
likner på mennesker? 
Kan de mindre enn oss, 
eller kan de mer? 
Kan vi finne dem? 
Kan de finne oss?
Så skjer det noe.
Det lander et romskip 
i treet til Jenny og Samir.
Jenny og Samir er to hyggelige
mennesker som bor et sted i Norge.
Romskipet ser ut som ei kule av glass. 
Ut kommer Hen og Katt.
Hen sier at de kommer fra en planet
som heter Mo-lo
og som går rundt sola
Proxima Centauri! 
Hen sier at romskipet 
som de har reist med,
ikke er av glass.
Den er laget av et fjell 
som heter gzi-gzy, 
som tåler veldig mye. 
Det høres ikke riktig ut
at de har reist fra Mo-lo til jorda.
Det er 4,2 lysår.
Noen sier at det bare kunne skjedd 
i en Star Trek-film.
Hen og Katt sier likevel at de har gjort det.
At det er mulig for dem.
Mo-lo betyr forresten mu-lig på norsk. 
Men ett er sikkert:
Dere kan altså finne Proxima Centauri 
på internett. Dere kan lese 
om den planeten de nettopp fant. 
Og dere kan gå til neste kapittel som heter:
Det kommer et romskip
